ap. 37] aaran Aa cantarnaco rr, 13. 109.

Quid est causae, cur mihi non in optatis sit complecti
hominem florentem aetate, opibus, honoribus, ingeni0,
liberis, propinquis adfinibus amicis collegam meum
praesertim et in ipsa collegii laude et scientia studiosum
mei? haec eo pluribus scripsi, quod non nihil significa·
bant tuae litterae subdubitare le, qua essem erga illum
voluntate. Credo te audisse aliquid: falsum est, mihi
crede, si quid audisti. Genus institutorum et rationum
mearum dissimilitudinem non nullam habet curn illius ad-
ministratione provinciae: ex eo quidam suspicati fortasse
sunt, animorum contentione, non opinionum dissensi-
one me ab eo discrepare; nihil autem feci umquam
neque dixi, quod contra illius existimationem esse vel-
lem. Post hoc negotium autem et temeritatem nostri
Dolabellae deprecatorem me pro illius periculo prae-
beo. 3. Erat in eadem epistola ‘veternus civitatis:'
gaudebam sane et congelasse nostrum amicum laetabar
otio, Extrema pagella pupugit me tuo chirographo
Quid ais? Caesarem nunc defendit Curio? quis hoc
putarat praeter me? nam, ita vivam, putavi. Di immor-
talesl quarn ego risum nostrum desidero! Mihi erat in
anima, quoniam iurisdictionem confeceram, civitates lo·
cupletaram‚ publicanis etiam superioris lustri reliqua sine
sociorum ulla querela conservatam, privatis summis in·
fimis sueram iucundus, proficisci in Ciliciam Nonis Maiis
et, curn prima aestiva attigissem rem militaremque conlo·
cassem, decedere ex senatus consulto. Cupio te aedilem
videre miroque desiderio me urbs adficit et omnes mei
tuque in primis.

 

