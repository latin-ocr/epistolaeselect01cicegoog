soa M. ronan CICERONIS [rm iv.

prudentia, quibus rebus gaudeat, quibus capiatur Caesar,
tenes ; a te omnia proficiscantur et per te ad exitum
perducantur necesse est; apud ipsum multum, apud eius
omnes plurimum potes. 6. Unum tibi si persuaseris, non
hoc esse tui muneris, si quid rogatus fueris, ut facias—
quamquam id magnum et amplum est-, sed totum tuum
esse onus, perficies: nisi forte aut in miseria nimis stulte
aut in amicitia nimis impudenter tibi onus impono. Sed
utrique rei excusationem tuae vitae consuetudo dat: nam
quod ita consuesti pro amicis laborare, non iam sic
sperant abs te, sed etiam sic imperant tibi familiares.
¹Quod ad librum attinet, quem tibi filius dabit, >peto ate,
ne exeat, aut ita corrigas, ne mihi noceat.

93. AD FAMILIARES XIII. 11.

Scn. Rourn nuc. 708.
crcnno sauro sna.

1. Qum semper animadverti studiose te operam dare,
ut nequid meorum tibi esset ignotum, propterea non
dubito quin scias, non solum cuius municipii sim, sed
etiam, quam diligenter soleam meos municipes [Arpi-
nates] tueri: quorum quidem omnia commoda omnesque
facultates, quibus et sacra conficere et sarta tecta aedium
sacrarum locorumque communium tueri possint, consis-
tunt In iis vectigalibus, quae habent in provincia Gallia.
Ad ea visenda pecuniasque, quae a colonis debentur, exi·
gendas totamque rem et cognoscendam et administran-
dam legatos equites Romanos misimus, Q. Fufidium
Q. f, M. Faucium M. f, Q. Mamercum Q.f. a. Peto a
te in maiorem modum pro nostra necessitudine, ut tibi ea
res curae sit operamque des, ut per te quam commodis-
sime negotium municipii administretur quam primumque

 

