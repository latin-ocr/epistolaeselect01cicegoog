32· rr. rurrrr cronnours ¹ [Pars 1.

Capuam ad Pompeium ‘volare dicebantur. Inimici erant
equitibus qui Curioni stantes plauserant, hostes omnibus;
Rosciae legi, etiam frumentariae, minitabantur: sane res
erat perturbata. Equidem malueram, quod erat suscep·
tum ab illis, silentio transiri, sed vereor ne non liceat:
non serunt homines, quod videtur esse tamen ferendum.
Sed est iam una vox omnium, magis odio firmata quam
praesidio. 4. Noster autem Publius mihi minitatur,
inimicus est; impendet negotium, ad quod tu scilicet
advolabis. Videor mihi nostrum illum consularem exerss
citum bonorum omnium, etiam satis bonorum, habere
firmissimum. Pompeius significat studium erga me non
mediocre ; idem adfirmat verbum de me illum non esse
facturum in quo non me ille fallit, sed ipse fallitur.
Cosconio mortuo sum in eius locum invitatus: id erat
vocari in locum mortui; nihil me turpius apud homines
fuisset, neque vero ad istam ipsam ἀσφάλειαν quicquam
alienius ; sunt enim illi apud bonos invidiosi, ego apud

ἡ improbos meam retinuissem invidiam, alienam adsump-
sissem. 5. Caesar me sibi volt esse legatum. Honestior
declinatio haec periculi; sed ego hoc non repudio.
Quid ergo est? Pugnare malo Nihil tamen certi.
Iterum dico, utinam adesses! sed tamen, si erit necesse,
arcessemus. Quid aliud? quid? Hoc opinor: certi sumus
perisse omnia; quid euim ἀκκιζόμεθα tam diu? sed haec
scripsi properans et mehercule timide. Posthac ad te
aut, si perfidelem habebo, cui dem, scribam plane omnia,
aut, si obscure scribam, tu tamen intelleges. In iis
epistolis me Laelium, te Furium saciam3 cetera erunt
ἐν αἰνιγμοῖς. Hic Caecilium colimus et observamus dili·
genter. Edicta Bibuli audio ad te missa: iis ardet
dolore et ira noster Pompeius

 

