ap. 29.] urrunnu rnrrrrrarrrs'r. 9. 83

non solum confitear, sed etiam gaudeam. 19. Quod
quoniam tibi exposui, facilia sunt ea, quae a me de
Vatinio et de Crasso requiris; nam de Appio quod
scribis sicuti de Caesare te non reprehendere, gaudeo tibi
consilium probari meum. De Vatinio autem, primum
reditus intercesserat in gratiam per Pompeium, statim ut
ille praetor est factus, cum quidem ego eius petitionem
gravissimis in senatu sententiis oppugnassem, neque tam
illius laedendi eausa quam defendendi atque ornandi
Catonis. Post autern Caesaris, utillum defenderem, mira
contentio est consecuta. Cur autern laudarim, peto ate,
ut id ame neve in hoc reo neve in aliis requiras, ne tibi
ego idem reponam, cum veneris: tametsi possum vel
absenti; recordare enim, quibus laudationem ex ultimis
terris miseris. Nec hoc pertimueris ; nam a me ipso
laudantur et laudabuntur iidem. Sed tamen defendendi
Vatinii fuit etiam ille stimulus, de quo in iudici0, cum
illum defenderem, dixi me facerequiddam,quod in Eunucho
parasitus suaderet militi:

ubi nominabit Phaedriam, tu Pamphilam
continno. si quando illa dicet ‘Phaedriam
intro mittamus comissatum,’ Pamphilam
cantatum provocemus. Si laudabit haec

’ illius formam, tu huius contra; denique
par pro pari referto, quod eam mordeat.

sic petivi a iudicibus ut, quoniam quidam nobiles homines
etde me optime meriti nimis amarent inimicum meum
meque inspectante saepe eum in senatu modo severe
seducerent, modo familiariter atque hilare amplexarentur,
quoniamque illi habereut suum Publium, darent mihi ipsi
alium Publium, in quo possem illorum animos mediocriter
lacessitus leviter repungere3 neque solum dixi, sed etiam
G a

 

