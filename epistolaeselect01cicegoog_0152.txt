136 ‘ra ronan eroanonrs [rats nr.

serendis auctor, ille Galliae ulterioris adiunctor, ille gener,
ille in adoptando P. Clodio augur, ille restituendi mei
quam retinendi studiosior, ille provinciae propagator, ille
absentis in omnibus adiutor, idem etiam tertio consulatu,
postquam esse ¹defensor rei publicae coepit, contendit, ut
decem tribuni pl. ferrent, ut absentis ratio haberetur, quod
idem ipse sanxit lege quadam sua, Marcoque Marcello
consuli finienti provincias Gallias Kalendarum Martiarum
die restitit: sed, ut haec omittam, quid foedius, quid
perturbatius hoc ab urbe discessu sive potius turpissima
suga? quae condicio non accipienda fuit potiusquam
relinquenda patria? malae condiciones erant; fateor, sed
num quid hoc peius? ⁸4. ‘At recuperabit rem publicam?
Quando? aut quid ad eam spem est parati? Non ager
Picenus amissus? Non patefactum iter ad urbem? non
pecunia omnis et publica et privata adversario tradita?
Denique nulla causa, nullae vires, nulla sedes, quo con·
currant qui rempublicam defensam velint: Apulia delecta
est, inanissima pars Italiae et ab impetu huius belli re·
motissima; fuga et maritima opportunitas visa quaeri
desperatione. †In te cepi Capuam, non ,quo munus illud
defugerem, sed in ea causa, in qua nullus esset ordinum,
nullus apertus privatorum dolor, bonorum autem esset
aliquis sed hebes, ut solet, et, ut ipse sensissem, multitudo
et infimus quisque propensus in alteram partem, multi
mutationis rerum cupidi, dixi ipsi me nihil suscepturum
sine praesidio et sine pecunia; 5. itaque habui nihil
omnino negotii, quod ab initio vidi nihil quaeri praeter
lugam: eam si nunc sequor, quonam? Cum illo non; ad
quem cum essem prolectuS, cognovi in iis locis esse
Caesarem, ut tuto Luceriam venire non possem. Insero
mari nobis, incerto cursu, hieme maxima navigandum est.

 

